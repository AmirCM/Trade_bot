rules = ["""⚖️ قوانین بات معاملات keep money exchange
                
🌸 کاربر گرامی از اینکه بات keep money را برای انجام معاملات خود انتخاب نموده‌اید سپاسگزاریم. شما با استفاده از بات معاملات keep money می‌توانید به صورت نیمه اتومات معاملات خود را به راحتی در ۲۴ ساعت شبانه روز انجام دهید. لطفا قبل از انجام معاملات قوانین بات را با دقت مطالعه نمایید. در ادامه قوانین مربوط به هر بخش و تعاریف کلمات کلیدی به تفصیل آمده است. 

📚 قوانین کلی

✅ کاربر می‌بایست قوانین هر بخش را به دقت مطالعه نموده و در صورت موافقت با قوانین به انجام معاملات بپردازد. برای اطلاع از قوانین هر بخش می‌توانید به قسمت مربوط به آن مراجعه نمایید.
✅ کاربر می‌تواند برای استعلام نرخ هر یک ارزهای موجود در بات، از طریق دکمه های «خرید از ما» و «فروش به ما» در منوی اصلی اقدام نماید.
✅ کاربر می‌بایست قبل از انجام معامله اعم از خرید یا فروش موجودی کیف‌پول خود را به میزان مورد نظر شارژ نماید.
✅ درصورتی که موجودی کاربر کمتر از مقدار درخواستی او برای معامله باشد، معامله وی انجام نخواهد شد.
✅ در صورت بروز مشکل در روند انجام معاملات، کاربر می‌تواند با تیم پشتیبانی ارتباط برقرار کرده و تیم پشتیبانی در اولین فرصت اقدام به رفع مشکل می‌نماید. 
✅گروه keep money هیچ گونه مسئولیتی در قبال خطای کاربر ندارد. بنابراین کاربر می‌بایست هنگام وارد کردن اطلاعات اعم از مبلغ، شماره حساب، آدرس والت و اطلاعات فردی توجه لازم را مبذول و صحت اطلاعات را تایید نماید. در صورت ایجاد هرگونه مشکل تمامی مسئولیت‌‌ها بر عهده وی خواهد بود. 
✅ مدت زمان اعتبار نرخ صرفا ۶۰ ثانیه (۱ دقیقه) می‌باشد. در صورتی که کاربر در مدت زمان تعیین شده اقدام به تایید نهایی معامله نکند، انجام معامله با خطا مواجه خواهد شد. بنابراین کاربر می‌بایست برای استعلام نرخ مجدد اقدام نماید.
✅ در صورتی که کاربری به طور مداوم به انجام معاملات در بات بپردازد، یک گروه تلگرامی مختص کاربر، جهت سهولت در انجام معاملات تشکیل خواهد شد. لازم به ذکر است، اعضای گروه تیم keep money و کاربر می‌باشد.
✅ لازم است کاربر صرفاً در صورت اطمینان از معامله، تأیید نهایی را انجام دهد.  پس از تأیید نهایی سفارش، امکان کنسل کردن به هیچ عنوان برای کاربر وجود ندارد."""]
